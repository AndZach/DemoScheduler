### Σύντομη τεκμηρίωση του κώδικα DemoScheduler

Αρχικά δηλώνεται η struct του περιγραφέα διεργασιών και ένας δείκτης ίδιου τύπου.

Στη συνέχεια έχουμε την συνάρτηση NIPA που αντιστοιχεί στον NonInteractiveProcessAdministrator. Είναι τύπου δείκτη δομής procDesc και επιστρέφει έναν δείκτη για τον πίνακα δομών buffer.

Επέλεξα να υλοποιήσω τον buffer ως πίνακα δομών και όχι ως linked list καθώς είναι προκαθορισμένου μεγέθους και δεν θα επωφελούμασταν ιδιαίτερα από μία δομή δυναμικής δέσμευσης μνήμης όπως οι linked lists.

Έπειτα δηλώνονται οι struct για τις λίστες εισαγωγής και τερματισμού.

Η συνάρτηση PSFIFO αντιστοιχεί στον PrioritySchedulerFIFO και αντιγράφει τους περιγραφείς διεργασιών από τον buffer στην αντίστοιχη λίστα ανάλογα με το priority.  Γίνεται αρχικά μία μετατόπιση του δείκτη του buffer κατά 49 θέσεις έτσι ώστε να δείχνει στο τέλος του πίνακα. Αυτό γίνεται για να διατηρείται η ταξινόμηση FCFS αφού η συνάρτηση inserFirst κάνει εισαγωγή στην αρχή και όχι στο τέλος της λίστας.

Τέλος εμφανίζει τις λίστες όπως διαμορφώθηκαν, καλεί για κάθε λίστα μία συνάρτηση (create_testProc) για να δημιουργήσει και να εκτελέσει τις διεργασίες testProc και επιστρέφει δείκτη της λίστας τερματισμού.

Η συνάρτηση create_testProc: Αρχικά για κάθε περιγραφέα διεργασίας από τις λίστες εισαγωγής μετατρέπει τις παραμέτρους id, duration και priority από int σε char με χρήση της συνάρτησης sprintf έτσι ώστε να είναι κατάλληλες για να εισαχθούν ως παράμετρος στην συνάρτηση execve.
Έπειτα δημιουργεί μία child process με την συνάρτηση fork, βάζει την διεργασία γονέα να περιμένει να τελειώσει με την συνάρτηση wait(), και αντικαθιστά τον κώδικα της child process με αυτόν του προγράμματος testProc.c. Επιπλέον θέτει την πραγματική (root) priority της child process ίση με το priority του περιγραφέα διεργασιών με χρήση της συνάρτησης setpriority().
Τέλος εισαγάγει τους περιγραφείς διεργασιών που εκτελέστηκαν στην λίστα τερματισμού.

Στην main συνάρτηση μας γίνεται απλά μία κλήση των προαναφερθέντων συναρτήσεων και τυπώνεται η τελική λίστα τερματισμού.




